1.Taraflar
İşbu sözleşme ve sözleşmeyle atıfta bulunulan ve sözleşmenin ayrılmaz birer parçası olan eklerden (EK–1 Gizlilik Politikası) oluşan işbu Akıllı Fiyat Mobil Uygulama Kullanıcı Sözleşmesi (bundan böyle “Kullanıcı Sözleşmesi” olarak anılacaktır), Akıllı Fiyat Bilgi Teknolojileri ve Sistemleri A.Ş (bundan böyle Akıllı Fiyat olarak anılacaktır) ile Akıllı Fiyat Uygulamasına işbu Üyelik Sözleşmesi’nde belirtilen koşullar dahilinde kayıt olan Kullanıcı arasında, Kullanıcının elektronik olarak onay vermesi ile karşılıklı olarak kabul edilerek ve 4. maddedeki şarta bağlı olarak yürürlüğe girmiştir.
Kullanıcı, işbu Kullanıcı Sözleşmesini kabul etmeden önce, https://github.com/hibrityazilim/akilli-fiyat.git bağlantısından ulaşılan ve indirilebilen, ticari amaçlarla verilen sözleşme öncesi bilgilendirme metnini okuyup incelediğini, şartlarını anladığını, bilgilendirme metnini bilgisayarına indirebildiğini ve sözleşme öncesi bilgilendirme yükümlülüğünün kendisine karşı tam olarak yerine getirildiğini, sözleşme ile ilgili ön bilgileri edindiğini teyit ettiğini beyan ve kabul eder.
Kullanıcı, Kullanıcı Sözleşmesi sürecine ilişkin işlemleri tamamlayarak işbu Kullanıcı Sözleşmesinin tamamını okuduğunu, içeriğini tamamen anladığını, kendisi ile ilgili olarak verdiği bilgilerin doğru ve güncel olduğunu ve Kullanıcı Sözleşmesinde belirtilen ve Mobil Uygulama’da da yer alan işbu Kullanıcı Sözleşmesi konusu ile ilgili tüm hususları kayıtsız ve şartsız olarak kabul ettiğini ve onayladığını, bu hususlar ile ilgili olarak herhangi bir itiraz ve defi ileri sürmeyeceğini şimdiden beyan, kabul ve taahhüt eder. Kullanıcı, Kullanıcı Sözleşmesi konusunu oluşturan hizmetin içeriği, esaslı nitelikleri, özellikleri, ücret talep edilmediği ile ilgili bilgileri okuyup hizmetler hakkında gerekli tüm bilgilere sahip olduğunu, bu bilgiler doğrultusunda elektronik ortamda Kullanıcı Sözleşmesine ilişkin gerekli onayı verdiğini beyan, kabul ve taahhüt eder.
Bu sözleşmeyi mobil cihazınıza indirebilir ve elektronik ortamda kaydedebilirsiniz. Kullanıcı, işbu Kullanıcı Sözleşmesi metnini mobil cihazına indirdiğini ve Kullanıcı Sözleşmesinin bu şekilde kalıcı veri saklayıcısı ile kendisine verildiğini beyan ve kabul eder. Kullanıcı tarafından onaylanarak kabul edilen işbu Kullanıcı Sözleşmesi Akıllı Fiyat tarafından saklanmamaktadır. Mobil Uygulama’da yer alan standart sözleşmeye her zaman ulaşmanız mümkündür. Ancak, standart sözleşmede değişiklikler yapılmış olabileceğinden, Kullanıcının onayladığı metne göre farklılıklar içerebilir. Kullanıcının onayladığı metne daha sonra ulaşma imkanı bulunmamaktadır.
Akıllı Fiyat’nin 6698 sayılı Kişisel Verilerin Korunması Kanunu kapsamında hazırladığı, kişisel verilerin işlenmesi ile ilgili aydınlatma metni Mobil Uygulama’da yayınlanmaktadır. Kullanıcı, anılan aydınlatma metnini ve gizlilik politikasını okuyup incelediğini, Akıllı Fiyat’nin ilgili kanun kapsamındaki aydınlatma yükümlülüğünü kendisine karşı yerine getirdiğini beyan ve kabul eder.

2.Tanımlar
Akıllı Fiyat: Akıllı Fiyat Bilgi Teknolojileri ve Sistemleri A.Ş.
Kullanıcı: Mobil Uygulama’ya üye olan ve Uygulama’da sunulan Hizmet’lerden, işbu sözleşmede belirtilen koşullar dahilinde yararlanan, ürünlere yorum yapan gerçek veya tüzel kişi.
Kullanıcı(lar): Mobil Uygulama'ya çevrimiçi (on-line) ortamdan erişen gerçek ve tüzel kişi(ler);
Mobil Uygulama: Akıllı Fiyat'ın mobil uygulaması.
Hizmet: Kullanıcıların Mobil Uygulama üzerinden gerçekleştirebilecekleri iş ve işlemler.

3.Sözleşmenin Konusu ve Kapsamı
Kullanıcı Sözleşmesi’nin konusu, Mobil Uygulama’da sunulan Hizmet’lerin, bu Hizmet’lerden yararlanma şartlarının ve tarafların hak ve yükümlülüklerinin tespitidir. Kullanıcı, Kullanıcı Sözleşmesi’nin hükümlerini kabul etmekle, Uygulama içinde yer alan, kullanıma kurallarını, üyeliğe ve Hizmet’lere ilişkin olarak Akıllı Fiyat tarafından açıklanan her türlü usul, kural ve beyanı da kabul etmiş olmaktadır. Kullanıcı, bahsi geçen usul, kural ve beyanlarda belirtilen her türlü hususa uygun olarak davranacağını kabul, beyan ve taahhüt eder.

4.Üyelik ve Hizmet Kullanımı Şartları
Mobil Uygulama, internet üzerinden çeşitli ürünlerin fiyat ve diğer özelliklerinin karşılaştırılması hizmeti verilen elektronik bir platformdur. Çeşitli mal ve hizmetlerin satışı işiyle uğraşan firmalar (Satıcılar), daha geniş bir tüketici kitlesine ulaşmak amacıyla, kendi kendi ürünlerinin Uygulama’da gösterilmesi için Uygulama’ya üye olarak bu hizmetten yararlanabilmektedirler. Şirketimiz hiçbir ürünün satıcısı veya üreticisi değildir ve ürün satışı veya üretimi ile iştigal etmemektedir. Mobil Uygulama’da hiçbir ürün satışı yapılmamaktadır. Şirketimiz, tüketicilere ürün veya hizmet satışı zincirinin hiçbir aşamasında yer almamaktadır. Akıllı Fiyat, Kullanıcı ile Satıcılar arasındaki ilişkiler nedeniyle hiçbir şekilde sorumlu tutulamaz. Akıllı Fiyat, hiçbir şekilde, Satıcıların Kullanıcı ile sözleşme yapacaklarını, iyi niyetli olduklarını, borçlarını ifa kabiliyetlerinin varlığını, borçlarının ifasını, beyanlarının doğruluğunu, işlem yapmaya yetkili olduklarını, sağlanan mal ve hizmetlerin ayıpsız olacağını ve benzer diğer hususları garanti etmez. Akıllı Fiyat, Kullanıcı’nın Uygulama vasıtasıyla ulaştığı Satıcılarla gireceği hukuki ilişkilere tamamen yabancıdır ve bunlara ilişkin hiçbir sorumluluğu yoktur. Sorumluluğun tamamı işlemin tarafı olan Satıcılara ve Kullanıcı’ya aittir. 5651 sayılı yasa kapsamında “Yer Sağlayıcı” statüsünde olan Akıllı Fiyat, Satıcılar tarafından sağlanan içeriği kontrol etmek veya hukuka aykırı bir faaliyetin olup olmadığını araştırmakla yükümlü değildir.
Üyelik, Mobil Uygulama’nın ilgili bölümünden, veya Uygulama’daki ürünlere yorum yapmak suretiyle, Üye olmak isteyen kişi tarafından Uygulama’ya üye olmak için gerekli kimlik bilgilerinin gönderilmesi suretiyle kayıt işleminin yaptırılması ve Akıllı Fiyat tarafından kayıt işleminin onaylanması ile tamamlanır. Üyelik işlemi tamamlanmadan, işbu sözleşmede tanımlanan Üye olma hak ve yetkisine sahip olunamaz. Üye’nin Hizmetlerden yararlanması ücretsizdir. Akıllı Fiyat, ilerde Hizmetleri ücretli hale getirme ve/veya ücret karşılığı Hizmetler ilave etme hakkını saklı tutar.
5.1 Kullanıcı, uygulama içindeki üyelik prosedürlerini yerine getirirken, Akıllı Fiyat mobil uygulamasının Hizmet’lerinden faydalanırken ve uygulama içindeki Hizmet’lerle ilgili herhangi bir işlemi gerçekleştirirken, Üyelik Sözleşmesi’nde belirtilen tüm şartlara, uygulama içindeki ilgili kurallara ve geçerli mevzuata uygun hareket edeceğini, yukarıda belirtilen tüm şart ve kuralları anladığını ve onayladığını kabul, beyan ve taahhüt eder.

5.2 Kullanıcı, mevcut yasal düzenlemelere göre veya diğer kullanıcılar ve Üyeler ile üçüncü şahısların haklarının ihlal edildiğine dair iddialar durumunda, Akıllı Fiyat mobil uygulamasının kendisine ait gizli/özel/ticari bilgileri resmi makamlara ve hak sahiplerine açıklama yetkisine sahip olduğunu ve bu nedenle Akıllı Fiyat’ten herhangi bir tazminat talep edilemeyeceğini kabul, beyan ve taahhüt eder.

5.3 Kullanıcılar, Akıllı Fiyat mobil uygulamasının sunmuş olduğu Hizmet’lerden yararlanabilmek için kullandıkları sisteme erişim araçlarının (Kullanıcı adı, şifre vb.) güvenliği, saklanması, üçüncü kişilerin bilgisinden uzak tutulması ve kullanılması durumlarıyla ilgili sorumludur. Kullanıcılar’ın, sisteme giriş araçlarının güvenliği, saklanması, üçüncü kişilerin bilgisinden uzak tutulması, kullanılması gibi konulardaki tüm ihmal ve kusurlarından dolayı oluşan zararlardan Akıllı Fiyat’ın doğrudan veya dolaylı herhangi bir sorumluluğu bulunmamaktadır.

5.4 Kullanıcılar, Akıllı Fiyat mobil uygulamasının yazılı onayı olmadan, Üyelik Sözleşmesi kapsamındaki hak ve yükümlülüklerini kısmen veya tamamen herhangi bir üçüncü kişiye devredemezler.

5.5 Akıllı Fiyat mobil uygulaması, kullanıcıların uygulama içinde listelenen ürün açıklamalarına ulaşmasını ve ürünlerin renk, model, cins, vasıf, nitelik ve/veya özellikleri ile ilgili karşılaştırmalar yapmasını sağlayacaktır. Akıllı Fiyat, kullanıcıların Üyelik Sözleşmesi’nde tanımlanan iş ve işlemleri daha etkin bir şekilde gerçekleştirebilmelerini sağlamak amacıyla uygulama içinde değişiklikler ve/veya uyarlamalar yapabilir, ek Hizmetler sunabilir. Akıllı Fiyat tarafından yapılan bu değişiklikler, uyarlamalar ve/veya eklenen yeni Hizmetler, ilgili Hizmet’in kullanımıyla ilgili açıklamaların bulunduğu uygulama içinde kullanıcılara duyurulur.

5.6 Akıllı Fiyat mobil uygulamasının sunduğu Hizmet’lerden yararlananlar, uygulamayı yalnızca hukuka uygun amaçlarla kullanabilirler. Kullanıcıların, uygulama içinde gerçekleştirdiği her işlem ve eylemden kaynaklanan hukuki ve cezai sorumluluk kendilerine aittir. Her kullanıcı, Akıllı Fiyat ve/veya başka bir üçüncü şahsın ayni veya şahsi haklarına veya malvarlığına tecavüz teşkil edecek şekilde, uygulama içinde bulunan resimleri, metinleri, görsel ve işitsel imgeleri, video kliplerini, dosyaları, veritabanlarını, katalogları ve listeleri çoğaltmayacağını, kopyalamayacağını, dağıtmayacağını, işlemeyeceğini, gerek bu eylemleri ile gerekse başka yollarla Akıllı Fiyat ile doğrudan ve/veya dolaylı olarak rekabete girmeyeceğini kabul, beyan ve taahhüt eder. Akıllı Fiyat, kullanıcıların Üyelik Sözleşmesi hükümlerine ve/veya hukuka aykırı olarak uygulama içinde gerçekleştirdikleri faaliyetler nedeniyle üçüncü kişilerin uğradıkları veya uğrayabilecekleri zararlardan doğrudan ve/veya dolaylı olarak hiçbir şekilde sorumlu tutulamaz.

5.7 Akıllı Fiyat mobil uygulaması, sunulan Hizmetler’i ve içerikleri her zaman değiştirebilir; bu içerikleri kullanıcılar da dahil olmak üzere üçüncü kişilerin erişimine kapatabilir ve silebilir. Akıllı Fiyat, bu hakkını hiçbir bildirimde bulunmadan ve önel vermeden kullanabilir.

5.8 Akıllı Fiyat mobil uygulaması, kullanıcı bilgilerini, kullanıcı güvenliği, kendi yükümlülüğünü yerine getirme ve istatistiki değerlendirmeler için uygun gördüğü şekilde kullanabilir. Bu bilgileri bir veritabanı üzerinde tasnif edip muhafaza edebilir.

5.9 Kullanıcılar; uygulama üzerinden erişim verilen ürünlerin satışının gerçekleşeceği Satıcılar’a ait internet sitelerinde, Satıcılar tarafından satışa arz edilen ürün/ürünler ve/veya yayınlanan içerik/içeriklerden dolayı Akıllı Fiyat mobil uygulamasının, Akıllı Fiyat çalışanlarının ve yöneticilerinin hiçbir şekilde sorumluluğu bulunmadığını kabul, beyan ve taahhüt eder.

5.10 Kullanıcılar; uygulamaya üye olarak, uygulamanın bilgilendirme amaçlı e-posta göndermesini kabul ederler. Uygulamadaki ürünlere yorum yazan kullanıcıların e-posta adreslerinin ve/veya içeriklerinin kullanım hakkı Akıllı Fiyat mobil uygulamasında saklıdır ve kullanıcı, Akıllı Fiyat mobil uygulamasından e-posta almayı kabul etmiş sayılır.
6.Gizlilik Politikası
Akıllı Fiyat mobil uygulaması, kullanıcılarla ilgili bilgileri, işbu sözleşmenin EK-1 Gizlilik Politikası bölümündeki düzenlemelere uygun olarak kullanır. Akıllı Fiyat, kullanıcılara ait gizli bilgileri, Üyelik Sözleşmesi’nde aksine izin verilen durumlar haricinde, üçüncü kişilere veya kurumlara kullandırmaz.

7.1. Fikri Mülkiyet Hakları

a) Akıllı Fiyat mobil uygulamasının tasarımı, metin, imge, HTML kodu ve diğer kodlar dahil olmak üzere tüm unsurları ("Akıllı Fiyat'ın Telif Haklarına Tabi Çalışmalar" olarak anılacaktır) Akıllı Fiyat'a aittir ve/veya Akıllı Fiyat tarafından üçüncü bir kişiden alınan lisans hakkı altında kullanılmaktadır. Kullanıcılar, Hizmetleri, Akıllı Fiyat bilgilerini ve Akıllı Fiyat'ın Telif Haklarına Tabi Çalışmaları'nı yeniden satamaz, paylaşamaz, dağıtamaz, sergileyemez veya başkasının Hizmetlere erişmesine veya kullanmasına izin veremez. Aksi takdirde, lisans verenler de dahil olmak üzere üçüncü kişilerin ve Akıllı Fiyat'ın uğradıkları zararları ve/veya bu zararlardan dolayı Akıllı Fiyat'ten talep edilen tazminat miktarını, mahkeme masrafları ve avukatlık ücreti de dahil olmak üzere, karşılamakla yükümlü olacaklardır. Kullanıcılar, Akıllı Fiyat'ın Telif Haklarına Tabi Çalışmaları'nı çoğaltamaz, dağıtamaz veya bunlardan türemiş çalışmalar yapamaz veya hazırlayamaz.

b) Akıllı Fiyat'ın, Hizmetleri, bilgileri, Akıllı Fiyat'ın Telif Haklarına Tabi Çalışmaları, ticari markaları, ticari görünümü veya uygulama vasıtasıyla sahip olduğu her tür maddi ve fikri mülkiyet hakları da dahil tüm malvarlığı, ayni ve şahsi hakları, ticari bilgi ve know-how'a yönelik tüm hakları saklıdır.

7.2. Sözleşme Değişiklikleri

Akıllı Fiyat, tamamen kendi takdirine bağlı ve tek taraflı olarak, işbu Üyelik Sözleşmesi'ni uygun göreceği herhangi bir zamanda, uygulama içinde ilan etmek suretiyle değiştirebilir. İşbu Üyelik Sözleşmesi'nin değişen hükümleri, ilan edildikleri tarihte geçerlilik kazanacak; geri kalan hükümler, aynen yürürlükte kalarak hüküm ve sonuçlarını doğurmaya devam edecektir. İşbu Üyelik Sözleşmesi, Kullanıcı'nın tek taraflı beyanları ile değiştirilemez.

7.3. Mücbir Sebepler

Hukuken mücbir sebep sayılan tüm durumlarda, Akıllı Fiyat, işbu sözleşme ile belirlenen edimlerinden herhangi birini geç veya eksik ifa etme veya ifa etmeme nedeniyle yükümlü değildir. Bu ve bunun gibi durumlar, Akıllı Fiyat için, gecikme, eksik ifa etme veya ifa etmeme veya temerrüt addedilmeyecek veya bu durumlar için Akıllı Fiyat'ten herhangi bir nam altında tazminat talep edilemeyecektir. "Mücbir sebep" terimi, doğal afet, isyan, savaş, grev, iletişim sorunları, altyapı ve internet arızaları, elektrik kesintisi ve kötü hava koşulları da dahil ve fakat bunlarla sınırlı olmamak kaydıyla, ilgili tarafın makul kontrolü haricinde ve Akıllı Fiyat'ın gerekli özeni göstermesine rağmen önleyemediği, kaçınılamayacak olaylar olarak yorumlanacaktır.

7.4. Uygulanacak Hukuk ve Yetki

İşbu Kullanıcı Sözleşmesi'nin uygulanmasında, yorumlanmasında ve hükümleri dahilinde doğan hukuki ilişkilerin yönetiminde Türk Hukuku uygulanacaktır. İşbu Kullanıcı Sözleşmesi'nden doğan veya doğabilecek her türlü ihtilafın hallinde, İstanbul Anadolu Mahkemeleri ve İcra Daireleri yetkilidir.

7.5. Sözleşmenin Feshi

İşbu Üyelik Sözleşmesi, süresiz olarak düzenlenmiştir. Akıllı Fiyat mobil uygulaması herhangi bir süre tayinine gerek olmaksızın istediği zaman sözleşmeyi fesih hakkına sahiptir. Akıllı Fiyat, Kullanıcıların işbu Üyelik Sözleşmesi'ni ve/veya uygulama içinde yer alan kullanıma, üyeliğe ve Hizmet'lere ilişkin benzeri kuralları ihlal etmeleri durumunda ve özellikle aşağıda sayılan hallerde, sözleşmeyi tek taraflı olarak feshedebilecek ve Kullanıcılar, fesih sebebiyle, Akıllı Fiyat'ın uğradığı tüm zararları tazmin etmekle yükümlü olacaktır:

a) Kullanıcının, herhangi bir yöntem kullanarak, uygulamanın işleyişini manipüle etme davranışlarında bulunması,
b) Uygulama dahilinde bulunan resimleri, metinleri, görsel ve işitsel imgeleri, dosyaları, veritabanlarını, katalogları ve listeleri izinsiz olarak çoğaltması, kopyalaması, dağıtması ve işlemesi;
c) Kullanıcının diğer kullanıcıların ve/veya üçüncü kişilerin ve/veya hak sahiplerinin haklarına tecavüz eden ve/veya etme tehlikesi bulunan fillerde bulunması.

7.6. Sözleşmenin Süresi

İşbu Sözleşme süresiz olarak düzenlenmiştir. Taraflardan her biri istediği zaman sözleşmeyi fesih hakkına sahiptir.

7.7. Cayma Hakkı

Kullanıcı, işbu Üyelik Sözleşmesini mobil uygulama üzerinden kabul ettiği tarihten itibaren 14 (on dört) gün içinde herhangi bir gerekçe göstermeksizin ve cezai şart ödemeksizin sözleşmeden cayma hakkına sahiptir. Cayma hakkının kullanıldığına dair bildirim bu süre içinde yazılı olarak veya "hibrityazilim@gmail.com" adresine e-posta gönderilmesi suretiyle yapılabileceği gibi Kullanıcının cayma kararını bildiren açık bir beyanının süresi içinde Akıllı Fiyat'a iletilmesi suretiyle de kullanılabilir. Cayma hakkını kullanmak veya üyeliği sonlandırmak isteyen Kullanıcı, profil sayfasından üyelikten ayrıl seçeneği ile veya "hibrityazilim@gmail.com" mail adresine üyeliğini sonlandırmak istediğine dair mail atarak Üyelik Sözleşmesini feshedebilir ve üyelikten ayrılabilir.



